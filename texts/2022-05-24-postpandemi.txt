Hej!  Du som får det här brevet har någon gång de senaste åren varit
aktiv i eller försökt gå med i Datorföreningen Stacken, en kårförening
för datorintesserade vid KTH.  De senaste åren har ju som bekant
överskuggats av en pandemi, som delar av tiden tvingats oss att hålla
vår lokal helt stängd och hela tiden satt diverse andra käppar i våra
hjul.

Nu försöker vi komma igång igen, naturligtvis blir det lite trevande
under slutet av terminen och sommaren, men förhoppningsvis med mera
kraft när höstterminen drar igång!  Vill du (fortsätta) vara med?  Om
du är studerandemedlem i THS är medlemsskapet i Stacken gratis, svara
bara på det här brevet!  Är du inte studerandemedlem i THS kostar det
122 kronor att vara med i Stacken under 2022.  I så fall finns också
möjligheten att vara stödmedlem, till samma pris men utan rösträtt på
höstmötet och vårmötet.

Lokalen är öppen för medlemmar med passerkort och vi brukar vara några
stycken som träffas där på torsdagkvällar igen (de som så önskar
träffas lite tidigare över en bit mat, ofta på Sushi Zen).  Vi har ett
par spännande stackenföreläsningar på gång, och sedan får vi se vad vi
kan åstadkomma.  Vi har också vår matrixbaserade chattserver där
rummet #stacken:stacken.kth.se och några mer specifika rum (ett om
programmeringsspråket Rust) är öppna för alla som vill vara med.
Under pandemin har vi varit dåliga på att se till att alla
intresserade får tillång till matrixservern, nextcloud, unixkonton och
allt annat vi har igång för våra medlemmar.  Sånt blir lättare när vi
kan ses i verkligheten, så vi vet att vi lämnar ut lösenord till rätt
person.


Vänliga hälsningar
Styrelsen för Datorföreningen Stacken
