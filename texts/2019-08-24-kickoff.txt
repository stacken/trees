Hej Nøllan (och alla andra vi träffade på Kårens dag)!

På torsdag nästa vecka kommer Datorföreningen Stacken att ha årets första sammankomst. Klockan 19.15 träffas vi i klubblokalen på plan 2 i Q-huset och hänger, pratar datorer och meckar med våra projekt. Det kommer med stor chans att finnas dricka och snacks! Vi brukar hålla på till midnatt, men man kan självklart komma och gå som man vill. (Tänk på att om du inte läser kurser i Q-huset så kan det vara så att du behöver hjälp att bli insläppt efter sju. För att komma i kontakt med oss se nedan.)

Vill du komma i kontakt med oss utanför en torsdag så har vi samlat alla våra komunikationskaneler på sidan https://stacken.kth.se/forum/

Efter första sammankomsten så kommer vi också ordna föreläsningar i diverse programmeringspråk och tekniker under höstterminen. Inga specifika ämnen är planerade än, men håll utkik i mailen så gör vi ett utskick när vi har bestämt dem i större detalj!

På www.stacken.kth.se kan du hitta info om tidigare föreläsningar, vägbeskrivning till klubblokalen och mycket annat.

Hoppas att du tar vägarna förbi oss, och stort lycka till med studierna på KTH! :D
 
============================================
// Datorföreningen Stacken, genom Alexander Hjelm
